Övningen med Doctrine gick bra. Jag tyckte det var väldigt smidigt att jobba med *maker* för att skapa modell, vy och controller, och lika smidigt med migrering till databas, samt de olika sätten att prata med databasen via *entityManager* och *ProductRepository*. Jag fastnade i ett problem med `APP_ENV`, där jag inte lyckades få *student* att gälla på studentservern. Jag löste det med följande kod i `.env`: `APP_ENV=${APP_ENV:-dev}`, som sätter `APP_ENV` till `dev` om den inte redan är satt (vilket den är på stud-servern, men inte lokalt). Jag antar att jag kunde ha satt `APP_ENV` till `dev` i `.env.local` istället som alternativ.

I biblioteksuppgiften började jag med att rita upp en karta över de olika webbsidorna som skulle behövas för att stödja *CRUD*. Utifrån kartan skapade jag en controller med GET-routes och tillhörande templates och formulär, och därefter POST-routes med logik för att hantera formulären. Bok-modell och migrering till databas (MariaDB) var smidig att skapa på samma sätt som i övningen. Jag tycker jag skapade ett bra och användarvänligt flöde med länkar och flash-meddelanden. Jag lade till stöd för att återställa biblioteket från en json-fil med tre böcker.

Jag upplever det som väldigt smidigt att jobba med ORM såhär långt. En skillnad är att det uppstår färre små fel jämfört med när jag jobbat med mer ren sql, eftersom koden är enklare och felhanteringen i Symfony fungerar väldigt bra. Jag kan förställa mig att det finns situationer där man vill ha lite mer kontroll på hur datan lagras, men jag antar att det går att göra en del justeringar direkt i *Version...*-filen före migrering också.

I förra kursen (databas) var det en ganska stor utmaning att lära sig översätta tänket med datastrukturer till relationsmodelen. Exempelvis var det ovant att inte kunna stoppa in en array i en tabell. Med ORM är det som att återgå till att tänka i objekt och datastrukturer, och så överlåter man översättningen till ralationsmodellen åt ORM. Vi har dock inte jobbat med särskilt komplicerade relationer än, så det återstår att se hur det fungerar.

Veckans TIL blir de nya erfarenheterna kring miljö-variabler, och att sätta upp två olika databaser för utveckling respektive produktion.