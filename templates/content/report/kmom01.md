Grundkunskaper i objektorietering fick jag genom kursen objektorienterad python förra året. Jag tränade även på att använda klasser i webbapp-kursen förra året, och i databas-kursen nu i vår. Jag gillar att jobba med objektorientering som paradigm. Det ger koden en tydligare mening, och skapar en bra struktur med tydliga avgränsningar.

En klass i php skapas genom en klassdefinition `class MyClassName {}`. Klassen kan stå för sig själv, eller ärva egenskaper från en *förälderklass* `class MyClassName extends ParentClass {}`. Klassens *scope* ramas in av definitionens *måsvingar*, vilket fungerar som en inkapsling av koden. En klassdefinition fungerar som en mall för objektinstanser av klassen `$objectInstance = new MyClassName();`. Klassen kan ha variabler (*properties*) med olika egenskaper som *public*, *private* eller *protected*. Värdet på variablerna kan vara olika för olika instanser vid olika tidpunkt; man kan säga att en instans är i ett visst tillstånd (*state*). En klass kan också ha metoder (funktioner), som ger klassen olika egenskaper. De publika metoderna kan fungera som ett slags API, samtidigt som privata metoder kan skyddas.

Jag upplever symfonyramverket som används för `me/report` som kraftfullt och smidigt. Det har gått snabbt att bekanta sig med strukturen, eftersom vi har jobbet med några olika ramverk tidigare. Jag gillar twig som template-språk, och jag har även valt att ta in markdown för att underlätta texthanteringen. Strukturen med `base.html.twig` är smidigare än motsvarande system i andra ramverk vi jobbat med tycker jag.

I *PHP The Right Way* var avsnitten om felhantering och säkerhet särskilt intressanta, och jag lär mig gärna mer om dem. Jag kollade in den inbyggda funtionen `filter_input()`, som verkar vara väldigt användbar.

Veckans TIL var att lära mig hur jag kan klona mitt eget gitrepo.